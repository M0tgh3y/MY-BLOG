<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Post</title>
    <link rel="stylesheet" href="css/post2.css">
</head>
<body>
    <div class="div1">
        <p class="songname">
            تکه هایی از یک کل منسجم
        </p>
        <p class="singername">
            این فقط در مورد توعه
        </p>
    </div>

    <div class="ddiv">
        <div class="div2" style="direction: rtl; text-align: right;">
            <p>شاید باید تمام این سال ها را تجربه می کردم تا جایی در مسیر زندگی با تو برخورد کنم.</p>
            <p>روزی که پیدایت کردم درست شبیه همان زمانی بودی که گمت کرده بودم ترسیده و زخمی.</p>
            <p>تصویرت مدتها بود از ذهنم پاک شده بود اما چشمانت را شناختم همان چشمان زیبای آشنا. دوباره با چشم هایی برخورد کردم که امن ترین و البته غمگین ترین نگاه جهان را داشت. امن چون همیشه منتظرم بوده و غمگین از گمشدگی طولانی اش.</p>
            <p>به سمتت آمدم و آن لحظه تنها حسی که داشتم عشقی عمیق و بسیار قدیمی بود به تو و به وجودت.</p>
            <p>همان لحظه تمام زندگی ام را مرور کردم و تو را دیدم که در هر خاطره ای حضور داشته ای اما انگار نمی خواستم حضورت را ببینیم.</p>
            <p>تو را دیدم که چگونه با صبر و امیدواری تا اینجا را ادامه داده ای.</p>
            <p>دوام می آوردی درست همان زمان هایی که فکر میکردم هیچ ادامه ای وجود نخواهد داشت.</p>
            <p>شاهد بودم که چگونه با اینکه نادیده ات میگرفتم تلاش میکردی دیده شوی و به من بگویی درد هم عبور میکند من کنارت هستم.</p>
            <p>اما من سالها صدایت را نشنیدم و سالها با انکار حضور تو وارد رابطه ها شدم و فقط تو می دانی که حتی در رابطه ها چقدر تنها بودم.</p>
            <p>همیشه میدانستم جای خالی ای در قلبم وجود دارد و انگار آدمها و رابطه ها نمی توانند آن را پر کنند و لحظه ای که پیدایت کردم جای خالی پر شد! چطور ممکن است این قدر جواب به ما نزدیک باشد و ما ناتوان از دیدنش؟</p>
            <p>چطور ممکن است که تو همیشه حضور داشته ای و من گمت کرده بودم؟ چه گمشدگی احمقانه ای.</p>
            <p>برای تمام این سالها از تو ممنونم.</p>
            <p>برای تمام لحظاتی که دوام آوردی و در گوش من زمزمه می کردی که این نیز می گذرد تو قطعاً دوست داشتنی ترین بخش زندگی ام هستی.</p>
            <p>با پیدا کردنت میتوانم تغییر را شروع کنم. می توانم بخشهایی از رفتارهایم را تغییر دهم و میتوانم عشق ورزیدن را دوباره بیاموزم اما این بار این تغییرات لحن سرزنش نخواهد داشت. صبورتر خواهم شد و راحت تر با نقص ها کنار خواهم آمد.</p>
            <p>تو با تمام زخمی بودنت و با تمام گذشته ای که داشته ای و با تمام تصمیم ها هنوز وجود داری و خوشحالم که جایی در مسیر مرور خودم و خاطراتم پیدایت کردم.</p>
            <p>تو تا همیشه زیباترین همراه زندگی ام خواهی بود کنارت خواهم ماند این بار صبور و امیدوار.</p>
            <p>با هم عبور خواهیم کرد از دردها و بحرانها.</p>
            <p>با هم عبور خواهیم کرد از تغییراتی که لازم است انجام دهیم.</p>
            <p>با هم گذر خواهیم کرد از هر لحظۀ این زندگی غیر قابل پیش بینی.</p>
            <p><br>"ممنونم خودم"</p>
            <p>تکه هایی از یک کل منسجم</p>
        </div>
    </div>
</body>
</html>